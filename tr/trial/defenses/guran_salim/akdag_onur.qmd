---
title: "Salim Güran Savunması"
editor: source
---

## Av. Onur Akdağ

### Nevzat'ın Çelişkili İfadeleri

Şimdi hatırlarsanız ilk savunmam Nevzat'ı çok rahatsız etmişti başkanım. Odun gibi duran Nevzat bir anda tepki vermişti. Maalesef rahatsız etmeye de devam edeceğiz. Hukukumuzda ikrarın bölünmezliği ilkesi var. Bir insan ifadelerinden birinde yalan ortaya çıkarsa diğer ifadelerine itibar edilmez, ancak Nevzat bey bambaşka. Herkes bilir ki akla ve mantığa uygun olan şeylerin hukuka da uygun olması gerekir. Hukuka uygun olan şeylerin de akla ve mantığa uygun olması gerekir ki, önümüze delil olarak koyabilelim. Nevzat'ın huzurdaki ile birlikte 6 ifadesi, yani 6 yalan beyanından nasıl akla mantığa hukuka ve vicdana sığdıracağız? Her gelişmede her yeni çıkan delilde ve durumlarda Nevzat ifadesini değiştiriyor. Biz de maalesef buna seyirci kalıyoruz, Nevzat'ın daha kaç ifade değiştirmesini bekliyoruz, biri çıkıp şu adama demeyecek mi yeter artık sus yalanlarından bıktık, şimdi sayın başkan bir kişi nerede kayboluyor ise orada en yakın yerde aranmaya başlanır. Olağan şüphelileri de ilk sırada odur. Burada Nevzat'ın evi patikaya en yakın olandır. 21 Ağustos Narin kayboldu. Salim DNA yüzünden 30 Ağustos gözaltına alındı. Nevzat ise 8 Eylül'de gözaltına alındı. Nevzat ilk anda tespit edilebilseydi yani Salim'den önce bulunabilseydi hiçbir kurgusu olmayacaktı. Nevzat'a çalışma tasarlama ve suçu birinin boynuna bırakma fırsatı verildi. Nevzat iki buçuk hafta sonra gözaltına alındı. O da kendisi itirafçı olduğu için değil, kendisi de teslim olmuş değil, aksine oğlunun evinde yatağında altında bir korkak gibi saklanırken yakalandı. Yakalanmasının sebebi günler sonra jandarmanın olay yerini gören çiftlik kamerasına bakmayı akıl etmiş olmasıdır. Çiftlik kamerasına tam 19 gün sonra bakıldı, DARAN-2'ye 19 gün sonra bakıldı ya dönen kameralar silindi, ihmal zincirleri saymakla bitmez. Çiftlik kamerasını incelediklerinde kırmızı arabanın dereye indiğini fark ettiler ve ancak öyle Nevzat'ı gördüler. Gözaltına aldıklarında Nevzat bize iki ayrı hikaye anlattı, daha sonra bu iki hikaye giderek çoğaldı. Birinde dedi ki, amca Salim arabasının ön koltuğunda, bakın bagajda değil arka koltukta değil, herkes görecek şekilde ön koltukta cesedi taşıyordu.

### Nevzat'ın Ceset Taşıma Hikayelerinin Değişimi ve Olay Zamanlaması

Bunu neden böyle söylüyor çünkü soruşturma makamı gizlilik kararı verdiği dosyadan aleni olarak çarşaf çarşaf kendi eliyle DNA raporlarını dahi tüm belgeleri alenen servis ediyordu. Nevzat da 30 Ağustos tarihli Van Kriminal'in raporunda DNA'nın bilgisini nereden bulunduğu bilgisini medyadan alıyor, o yüzden bagaj demiyor o yüzden arka koltuk demiyor, ben arabadan indim, o da indi, arabanın ön koltuğunu göstererek bunu ortadan kaldır yoksa seni ve aileni öldürürüm; yaparsan da sana 200 bin TL veririm dedi. Arabanın bagajında çuval var mı dedi, bagajdan çuval çıkarttık, birlikte çuvala koyduk, dereye götür dedi, hikayesi bu kadar. Bir gün sonra savcılıkta hikayeyi değiştirdi. İşte dedi ki, ben aslında hortumla bahçeyi suluyordum, bana Salim yukarıdan bağırdı bekle geliyorum dedim. Bir yere gitme işim var seninle, sonra yanıma araba ile geldi, beni takip et dedi. Biz beraber mezarlık yoluna gittik, arabamızdan indik, bu kez cesedi oradan çuvala koymadığını Salim'den battaniye sıyırarak teslim aldığını evine götürdüğünü evinde çuvala koyduğunu söyledi, çuvalla dereye götürdüğünü anlatıyor, yani hikayesi bu kadar bu şekilde. Şimdi burada ısrarla gözden kaçırıldı, bu cinayetin ne zaman işlenmiş olabileceğine dair yaklaşık bir zaman bilgisi vardı elimizde. Narin 15:11'de son kez okul kamerasında görüldü. O yol üzerinde zaten öldürüldü. Kızın içinde ölü halde bulunduğu araba ise 15:40'da deredeydi yani arada 29 dakika var. Size Narin'in ölüm dakikasını söyleyeyim mi, bakın ölüm dakikası, Narin 15:13 te Nevzat'ın ellerinde can veriyor, 27 dakikalık bir zaman dilimi kaldı, 5-6 dakika da dereye gidiş süresi en fazla 21 dakika 21 dakika da eğer çocuğun patikaya çıktığını düşünürsek 2 dakika daha çıkaralım en fazla 19 dakikalık zaman diliminden bahsediyoruz, 19 dakika içerisinde karmaşık bir olay örgüsünde çok sayıda fail ile bu cinayetin işlenmesini kim bana akıl ve mantıkla izah edebilir kim! Dolayısıyla sanık sayısının olabildiğince az, olay örgüsünün de mümkün olduğunca basit olması gerekiyor. Yani karmaşık olmaması gerekiyor, ama şimdi ne oldu, burada jandarmanın çok büyük bir kabahati oldu. 19 gün boyunca çocuk bulunamadı.

### Jandarmanın Soruşturma Hataları ve Yanlış Tutuklamalar

Bakılması gereken yer bakılmadı, yapılması gerekenler yapılmadı ve Nevzat ilk başta tespit edilemedi. Fail tespit edilemeyince de olur olmaz tutanaklar ihtas edildi. Fail bulamayınca fail üretmeye kalktılar, çok net söylüyorum başkanım Jandarma ilk Ahmet isimli şahsı tutuklasaydı Nevzat ifadesini ona göre kurgulama zamanına da sahipti. Salim'den sonra tam 9 günü vardı, bir de Jandarma komutanının verdiği talihsiz müjdeyi, haberi unutmayalım. O sırada tabi Narin derenin altındaydı, kolluk cinayeti çözemeyince agresifleşti, agresifleşince de hatalar yaptı, hatanın da ötesinde kasıtlı olarak yani ailenin işkence iddiaları yalan yanlış tutanakları, yok bunun bununla ilişkisi varmış da, bunun yengesiyle ilişkisine yönelik istihbari bilgi varmış falan filan işte. Neticede Jandarma kırk yılın başı elinde bir cinayet dosyası geçince bocaladı eline yüzüne bulaştırdı ve hırsına yenildi. Bu iş polislere verilseydi Polis Kriminal'e verilseydi böyle olmazdı. Jandarma her ifadeyle başka hikayenin peşine düştü, kim ne dediyse çocuğun en son görülme saati ona göre değişti, zamanlar değişti, failler değişti, her bir hikayenin peşine koştular, iş çözülemez hale geldi. Günün sonunda kamera kayıtları sayesinde yakalanan Nevzat'ın hikayesi soruşturmanın merkezine alındı. Nevzat ne dediyse ona göre soruşturma yürütüldü. Baz çalışması ona göre yapıldı, halbuki suçu kesinleşen tek bir kişi vardı o da Nevzat. Bu nedenle de Nevzat'ın ifadesi doğrultusunda başta Güran ailesi olmak üzere kim var kim yok kolundan tuttukları gibi içeri attılar. O kadar ki, Salim en az 3 kadınla ilgisi olup olmadığı soruluyor Salim'e. Onlardan ikisi bir tanesi de amcasının karısı, yav utanın be utanın. Bir insan bir köyde kaç kadın ile birlikte olur ve bunların hepsi akrabaları mıdır? Bütün soruşturmayı Jandarma ve Savcılar özel hayat üzerine kurdular. Ya şunu anlarız; dersiniz ki, sizin yengeniz ile mesela 177 görüşmeniz var bunu bize açıklar mısınız? şüphelenmeniz gerekiyor, şüphelenmediniz ama şöyle bir soru olabilir mi Allah aşkına aranızda bir cevapsız çağrı ve siz cevapsız çağrılar ile mi haberleşiyorsunuz? Biz buna ancak gülüyoruz başkanım.

### Soruşturmanın Yönü ve Somut Kanıt Eksikliği Eleştirisi

Oryantalist bir bakış açısı ile soruşturmayı da mümkün olduğunca bel altına kaydırarak adeta ahlaki yargılamalar ile bu soruşturma yürütüldü ve bunun da gerekçesi medyanın ve Nevzat isimli katilin ifadesinin merkeze alınmasıdır. Halbuki soruşturma somut veriler ile ilerlemeliydi. Örneğin, siz bir kadının evde televizyonu olup olmadığını soracağınıza Nevzat'ın evinde arama yapsaydınız ya da siz Narin'in 7 amcası, 3 yengesini gözaltına alırken mesela Nevzat'ın karısını da gözaltına alsaydınız soracağınız soru çok farklıydı. Ya bu adam diyor ki, "Cesedi evime götürdüm". Kardeşim bak, o esnada evde Nevzat'tan başka kimse var mıydı yok muydu? bu soru bile sorulmadı başkanım, çünkü neden bir hikayenin peşine gittiler. Yav evde Nevzat'ın karısı yok muydu? En azından neden karısını tutuklama gereği duymadınız? O kadar yalan beyanı da var. Kaldı ki, Gazal'ın ifadesi size çelişkili gelmiyor mu? Muhammed bir terlik bulduğu için 3 aydır hücrede yatmıyor mu? Gazal Bahtiyar belki en azından cesedi görenlerden biridir. Bakın en az diyorum. En az cinayeti işleyenlerden biri ya da azmettirenlerden biri de olabilir. Bizim bu konuda çok şüphelerimiz var. Başkanım siz hiç Gazal'dan şüphelenmediniz mi? Adam cesedi eve götürdüm diyor evde arama yapmıyorlar. Adam karısını evden eşya taşımasına Jandarma beraber eşlik ettiler. Yahu cesedin taşınma ihtimali olduğu bir yerden, evden eşya nereden görülmüş! Artık orası suç mahalli değil midir? Fakat Jandarma bu işte faili bulamadıkça kamuoyunun baskı sonucu failleri olabildiğince artırdı ve sonuçta 12 tutuklu oldu. Şimdi soruyorum size başkanım; 12 kişi alındı. Alınsın, helal hoş olsun da, netice nerede günün sonunda bir katili bulabildik mi? Bu kadar soruşturma yapıldı, ifadeler, tutanaklar, o onunla yattı mı, öbürü televizyonunu açtı mı? Bütün soruları sordunuz, peki bu soruyu hiç kendinize sordunuz mu, Narin'i kim öldürdü? Narin neden öldürüldü? Narin nerede öldürüldü? Narin nerede öldürüldü kardeşim nerede öldürüldü? Bu soruların yanıtını bulamadınız, peki bu sorunun yanıtını bulabilmek için gerçek delillerin peşine yeterince koştunuz mu? Ben söylüyorum, hayır. Hayır maalesef.

### Davadaki Çıkarlar, Medya Algısı ve Nevzat'ın Manipülasyonu

Şimdi maalesef bir çok insanın bu dosyada menfaatleri, çıkarları, emmeleri var, kimisi farklı gündemde kalmak ister, kimisi gündeme oturmak ister, kimisi Narin'in ardından para kazanmak ister, kiminin aileye husumeti vardır elindeki fırsatı değerlendirir, kimisi aile kavramının kendisinden kürtlerden nefret eder ve bunu fırsat olarak görür. Ya bir gazeteci nasıl olur da Nevzat'ı ölümüne savunur, Nevzat'ı eleştirenleri hedefine alır? Ne oldu tarafsız gazeteciliğe, ne oldu güneşe güç mü yetti? Sayın başkan wishful thinking diye bir kavram duydunuz mu? Herhangi bir nesnel kanıt olmadan bir konu hakkında iyimser varsayımda bulunan ve kişinin kendi gönlünden geçen sonuca meyilli düşünmesidir. Toplum bu işten aile çıksın istiyor. Çünkü harıl harıl ona inandırıldılar. Yani herkes bi ata oynadı, benim atım kazansın istiyor. Ya bu iş din değil, iman değil, takım da tutmuyoruz, at yarışı da oynamadık. Narin'in ölümüne ne kadar korkunç söylüyorum ya haksız yere öldürülmesi ile itham edilmek o kadar korkunç değil mi arkadaşlar? Bunu neden anlamak istemiyorlar? Nevzat'a karşı taraftarlık neden? Biz anlayamıyoruz. Nevzat şimdi diyor ki, tek başıma köyün hakkından geldim, hem namuslarına iftira attım, hem kızlarını katlettim, belki de istismar etti. Hem de günahımı boyunlarına bıraktım yani netice olarak ne diyor? Yedim, içtim, hesabı da size kitledim. Ya bütün bir toplum katile alkış tutuyor, 10 duruşma da olsa 10 ayrı kurgu ile karşımızda olacak, belki bizim namusumuza da laf edecek. Aman ha, sakın ha Nevzat demeyin bize, Nevzat'ın boynuna bırakmayın diyerek devlete ve kurumlarına parmak sallayanlar, o parmaklar ne zaman kırılacak? Ne zaman iş bu kadar çığırından çıkarken devlet aklı ve otoritesi nerede diyoruz sadece. Şunu söyleyelim, Nevzat tüm Türkiye'yi parmağında oynattı, oynatmaya da maalesef devam ediyor. Şimdi Nevzat ile Salim arasındaki HTS kayıtlarından biraz bahsetmek istiyorum sayın başkanım. Nevzat'ın ve Salim'in iletişim tespiti bilgilerine göre, Salim Nevzat'ı en son 21 Mayıs 2024 tarihinde arıyor o tarihten sonra Salim bir daha Nevzat'ı aramıyor. Arada sırada Nevzat kendisi arıyor. Aralarında toplam 47 telefon görüşmesi mevcut.

### Salim ve Nevzat Arasındaki İletişim, Diğer İfade Çelişkileri ve PSA Bulgusu

Daha önce de belirttiğimiz gibi Arif ile Nevzat arasındaki para meselesinden sonra Salim Nevzat ile bir daha iletişim kurmuyor, kendisiyle görüşmüyor, kendisine selam dahi vermiyor. Olay tarihinden geriye doğru gittiğimizde tam 3 ay boyunca Salim Nevzat'ı aramıyor, aramıyor. Bak aramamışım ben seni üç ay boyunca, senin ile konuşmayacağım ya sana selam dahi vermeyeceğim ama biri çocuğu öldürüp suçuma günahıma seni ortak edeceğim öyle mi? Şimdi deniyor ki, madem Nevzat yaptı neden ilk Nevzat demediniz? Nevzat, çocuk kaybolduktan sonra rol yapıyor. Arif'in gözüne baka baka kendisini teselli ediyor. Allah büyüktür bulunur diyor, sigara ikram ediyor, birlikte namaz bile kılıyorlar. Sırtlarını sıvazlıyor, tüm aileyi resmen hipnotize ediyor ve doğal olarak kimse şüphelenmiyor kendisinden ama yine de Arif ve Salim Nevzat olabilir diyor ancak kolluk ifadelere geçirmiyor, dikkate almıyor. Bir durum da Mehmet Bahtiyar 16 Eylül tarihli ifadesinde, Nevzat ile birlikte saat 17:00'ye kadar Çarıklı'da birlikte çalıştıklarını söylüyor. Buna rağmen hala serbest. Eğer bu ifade tutanaklara yanlış geçirilmiş deniyorsa neden aynı durum Güran'lar için düşünülmüyor? Yani Mehmet ifadesi esnasında söylemediği şey ifadesine katılıyorsa buna inanıyoruz ama Güran'lar olunca jandarma töhmet altında bırakmayın diyoruz. Vedat Bahtiyar önce Salim'i arıyor sonra da Nevzat'ı arıyor. Şimdi siz burada Salim'den şüpheleniyorsunuz, ben de Vedat'tan şüpheleniyorum. Peki her iki durumda da Vedat tutuklanmalı değil mi? Sonuçta sıralı arama yapılıyor, buna inanılıyor. Yani her iki durumda da suça ortak olmuş oluyor. Şimdi PSA konusuna geçiyoruz sayın başkan. 12 Eylül tarihli Adli Tıp Raporunda Narin Güran'a ait olduğu bildirilen vajen-1 sürüntü örneğinden külot dış kısım sürüntü örneğinde külot üzerinde tespit edilen lekelerden, mor renkli etek üzerinde tespit edilen lekelerden, yazma üzerinden tespit edilen lekelerden hazırlanan preparatların mikroskobik incelenmesinde sperm hücresi görülmedi, ancak menide ve idrarda bulunan Prostat Spesifik Antijen yani PSA tespit edildi. Raporda her ne kadar PSA tespit edildiyse de bunun kadınlarda da bulunabileceği söyleniyor.

### Cinsel İstismar İddiası ve Nevzat'ın Pedofili Profili

Tabi işte çocuk dere yatağında bulunduğu için dereye akan kirli sular, insan dışkısı bulaşmış olabilir deniyor yani bilemiyoruz ihtimal dahilindedir. Ama eğer bir istismar iddiasından bahsedeceksek, fail ilk amca olarak mı ağabey olarak mı yoksa aileye düşman olmuş, babaya kinlenmiş belki de öç alma duygusuyla yanıp tutuşan psikolojisi analiz edildiğinde bir pedofili geçmişi olabilecek olan Nevzat'ı mı göreceğiz? Sizce hangisi yakın ihtimal? Salim ile Enes üzerinde kurgulanan iki senaryo ve görmemesi gereken bir şey deniyorsa bunun neticesi istismar mı olur? Eğer çocuğa karşı bir istismar girişimi ya da bulgusu olduysa bu çok net bir şekilde Nevzat'ı işaret ediyor. Maalesef bir katilin zihin dünyasını bilemeyiz. Hangi saik ile öldürmüş, kendisi itiraf etmeden anlamayız. Biz zaten ilk celsede Nevzat'a boşuna Narin'e hiç dokundun mu tarzında sorular sormadık, ancak mevcut kanıtlar ile şimdilik yetinmek zorundayız. Bakın Nevzat dere yatağına çocuğu götürüyor, çocuğu gömdükten sonra rahatlamışcasına gidip peynir alıyor, çay içiyor, yemek yiyor. Peki şimdi ne düşünüyoruz, Arif'ten utanarak söylüyorum, haya ederek söylüyorum. Bu bize ne düşündürüyor, bir ihtimal bakın bir ihtimal cinsel istismar sonrası rahatlamasını gösteriyor. Bunu göremiyor muyuz? Adli tıp raporunda bir cinsel bulguya rastlanmadığı söyleniyor, yani cinsel bulgu yok demiyor. Nevzat'ın karanlık zihin dünyasını kimse anlayamaz. Hem öç alma hem de dürtülerini tatmin etmek için bu cinayeti işlemiş olabilir. Sonraki hareketleri maalesef bunu gösteriyor. Narin bir cinsel istismara maruz kalmış ise olağan şüpheli direk Nevzat'tır. Direk Pedofili bir hastanın iç dünyasını anlamak için çok ayrıntılı yabancı bir makaleyi tercüme ederek sayın mahkemenize heyetinize sunuyorum. Makalenin bir yerinde şundan bahsediyor. Diyor ki, bir Pedofili prebubertal çocuklara yani genellikle 13 yaş altı çocuklar yönelik fanteziler kuran, onlardan cinsel olarak uyarılan, onlara karşı cinsel dürtüler hisseden bir bireydir. Pedofiller bu cinsel dürtülerden ciddi şekilde rahatsız olurlar, bu dürtüler nedeniyle kişiler arası zorluklar yaşarlar veya bu dürtüleri gerçekleştirirler. Yeni araştırmalar pedofiliye sahip kişilerin genellikle aşağılık duyguları izolasyon veya yalnızlık, düşük özgüven, içsel dizföri ve duygusal olgunlaşmamışlık gibi hisler yaşadıklarını gösteriyor, bu bizde birini canlandırıyor başkanım.

### Salim'in Aracındaki DNA Bulguları ve Yanlış Algılar

Şimdi DNA konusuna geliyoruz. Narin'e ait pembe tişört, siyah renkli tişört, çocuk battaniyesinden alınan DNA örnekleri ile müvekkilin fiili olarak kullandığı araçtaki DNA örnekleri karşılaştırılmış Van Kriminal'den alınan swap ve lekelerden alınan rapora göre 47 XX 388 plakalı aracın sol ön koltuğunda oturma yerinde eser miktar da karışım halinde Narin'e ait sürüntü DNA bulgusu olduğu söylenmekle araç koltuk kılıfında bulunduğu söylenen karışım halindeki sürüntünün kusmuk mu, tükürük mü, salya mı, ter veya idrar mı yoksa safra sıvısı, ölü sıvısı mı ne tür bir DNA olduğuna ilişkin ek rapor aldırılmasını talep ettik. Bir de bu bulaşan sürüntünün Narin canlı iken mi yoksa ölüm sonrası ölü bedeninden düşüp bulaşıp bulaşmadığı teknik olarak mümkünse Adli Tıp İhtisas Kurulun'dan sorulmasını talep ettik. Zannedersek sayın heyetiniz bulunan bu sürüntünün eser miktarda olduğu için ne tür bir DNA olduğunun tespitini mümkün olamayacağına kanaat getirmiş ki talebimizi reddetti. Şimdi bu dosyada Salim hakkında yapılan en büyük en korkunç algı da DNA konusudur. Herkes çok iyi hatırlar canlı yayında spikerler ağızlarını doldura doldura, gözlerinden timsah gözyaşı akıta akıta amcanın aracında direksiyon kısmında kusmuk bulunmuş, ölü sıvısı bulunmuş, yok efendim Narin'in dışkısı araçta bulunmuş diye hafızalara kazınan haberler yaptılar. Ancak neticede bunun da yalan olduğu ortaya çıkmış oldu. Ya rapor sizin elinizdeydi be. Salim'in aracında sadece Narin'in DNA'sının bulunmuş algısı da tamamen yalan. Bazı kişilerin DNA'larının araçta ki sürüntüler ile uyumlu olup olmadığı hakkında 6 Eylül tarihli Van Kriminal raporuna göre Muhammed Kaya, Devran Güran, Salim Güran, Kurtuluş Güran'ın DNA'ları da Salim'in kullandığı araçtan çıkıyor. Şimdi birde deniyor ki, Narin'in DNA'sı neden şoför koltuğunda çıkıyor? Ben de soruyorum o zaman, madem Salim bu aracı hep kullanıyorsa neden Salim'in DNA'sı sağ ön koltukta sırt ve oturma kısmında çıkıyor da şoför kısmında çıkmıyor?

### Araçtaki DNA Konumu ve Diğer Delillerin Çelişkisi

Neden Nevzat'ın iddia ettiği battaniye ön sağ koltuk kısmında ise neden Narin'e ait DNA orada bulunmuyor da sol kısımda bulunuyor? Kaldı ki, Arif'in diğer çocuklarının DNA örnekleri karşılaştırmak için alınmamış. Mesela çalışmaya giderken Osman Güran'ı müvekkilimiz bazen ana yola kadar bırakırdı. Ya da Eren, Eren de arabaya biniyordu. Neden bunların DNA karşılaştırılmaları yapılmadı. Yine Salim'in aracında kendi diğer çocuklarının DNA kalıntıları ortaya çıkmamıştır. Salim'in çocuklarından ve eşine ait örnekler karşılaştırma cihetinde Adli Tıpa gönderilmemişse ondan eğer mesela Arif'in çocuklarının Salim'in çocuklarının DNA örnekleri karşılaştırmak için alınsaydı, o çocuklar arabada sürekli oynuyorlardı, o da çıkardı. Yani Sadece Narin değil, diğer çocukların da çıkardı. Amca Salim'in aracında daha önce Narin'in binmiş olup olmadığı hususunda önceki celsede Yüksel'e Arif'e ve birçok tanığa sorduk. Narin'in daha önce o araca bindiğini herkes teyit etti. Ayrıca Narin nişan için 16 Temmuz'da binmiş bu çok net. Şimdi biz amcadan bahsediyoruz. 7 köyün ötesindeki 7 yabancıdan bahsetmiyoruz. Fuat'a ait olan ama son zamanlarda Salim'in kullandığı araç, kapı önündeyken çocukların bir nevi oyun alanı oluyor. Salim'in aracının bazı kapılarının kilitlenmediğine ilişkin raporda dosyada mevcuttur. 9 Ekim tarihli cam raporuna göre de Salim'in kullandığı aracın sağ ön camı da açılmıyor. Bu da Nevzat'ın arabalar yanaştı, cesedi Salim'in sağ camından aldım ifadelerini de yalanlıyor. Şimdi ilginç bir husus da Narin'in cansız bedeninin bulunduğu 8 Eylül'den sonra DNA kalıntılarının yeniden incelenmesi için araç Van'a gönderildi, camları açık şekilde 12 Eylül tarihli Van Kriminal Raporunda sağ arka kapı iç kısmındaki kıl numunelerinden daha önce Narin'in elbisesi ve battaniyelerinden alınan leke numunelerinden DNA profilleri ile uyumlu olduğu tespit edilmiştir. Birden fazla DNA'nın farklı yerlerde çıkması ne anlama geliyor biliyor musunuz? Narin'in canlı iken araç içerisinde ya gezip oynadığını ya farklı zamanlarda araca farklı yerlerden bindiği ya da Narin'e temas eden yakınlarının o araca bindiği anlamına geliyor. Yani Narin canlı iken binmiş. Çok net çok açık bu.

### DNA Kalıntılarının Kalıcılığı, Nevzat'ın İfade Değişiklikleri ve Sosyal Medya Algısı

Bunun yanında parça önündeki sürüntü DNA yıllar sonra dahi tespit edilebiliyor yani sürüntü DNA o araca ne zaman bulaşıyor, olay günü mü, 10 gün önce mi, 5 yıl önce mi? Her ihtimal olabilir. Ayrıca Salim aracını o gün ve sonrasında hiç yıkamıyor. Tozu ile toprağı ile aracı bırakıyor. Nevzat ile Salim'in aracındaki toprak numuneleri de karşılaştırmak amacıyla alınan rapor da dosyada mevcut. Çok önemli bir husus da Nevzat'ın ilk ifadesinde Narin'in cansız bedenini Salim tarafından alt yola geldiği 21 Eylül tarihli ek ifadesinde de cesedi kendisinin battaniye ile aldığı ve fakat daha sonra battaniye almak için Salim'in aracı ile alt yola geldiği mevcut iki baz raporu ile de çürütülmektedir. Çünkü alt yolda bir araç trafiği söz konusu değildir. Nevzat ifade değiştirince oklar Arif'in evine yöneldi. Yukarıda izah ettiğimiz baz raporundaki Nevzat ve Salim'in hareketlerini gözümüze getirdiğimizde Nevzat'ın tüm ifadeleri boşa düşmüyor mu? Zaten bazılarının 4 elle sarıldığı baz raporlarında Salim ile Nevzat'ın baz çakışması alt yolda yoksa Ulusal Kriminal'in tespitlerinden biri olan araçların yanaşması hususu da Ruhi Kaya'nın kamerası ile tarafımızca çürütüldüyse, yani Salim'in Narin'in cansız bedenini aracına koymadığını çok net göstermiyor mu? Bu arada battaniye mevzusu da işte buyurun ilk bu paylaşımla ortaya atıldı. Murat Çınar Çatalca isimli bir fake hesap tarafından Salim Güran köy muhtarıdır. HTS kayıtlarında olay öncesi ve sonrasında Narin Güran'ın annesi ile hem aramalar hem de mesaj kayıtları var. Bir petrole gidiyor marketten ıslak mendil alıyor, yakıtını da almıyor, bu muhtar Narin'in erkek kardeşi Enes ile de görüşüyor. Telefon kayıtlarına göre olay sonrası ve kamera kayıtlarında ne yazık ki Narin ya baygın ya da Salim'in elleri ile boğulmuş vaziyette yatıyor. Ön koltukta ve üstünde koyu kahve renginde bir battaniye vardı. Şimdi çok ilginç detaylar değil mi? Daha ortada bir şey yokken Enes'ten, Salim'den, Yüksel'den battaniyeden boğulmadan bahsediyor. Bu iddialar tam da Salim'in gözaltına alındığı güne denk geliyor. Yani 30 Ağustos. Bakın daha çocuk bulunamamış çocuğun kesin ölüm sebebi de belirlenememiş bu mesajı kim atıyor. En iyi ihtimalle Nevzat demeyelim mi? Nevzat'ın ailesi olmasın?

### Sosyal Medya Mesajının Etkisi ve Uydurma Senaryoların Eleştirisi

Ben iddia ediyorum bu mesaj tüm soruşturmanın ruhuna çıktığı, ruhunu esir aldığını iddia ediyorum. Şimdi Nevzat kalkmış her ifadesinde istikrarlı bir şekilde battaniyeden bahsediyor. Peki neden her ifadede yeni bir hikaye ama hikayenin de değişmeyenleri Salim'in çocuğu öldürmüş olduğu ve battaniye mevzusu. Olayların gelişme anına göre sosyal medya ve televizyondan takip ede ede ifadelerini mükemmelleştirmeye çalışıyor. Ben Nevzat'ı çok iyi analiz ettim, çok iyi tanıdım. Nevzat her şeyi bir papağan gibi, bir baykuş gibi televizyondan izleyerek, sosyal medyadan öğrenerek bu hale getirdi. Arabada bulunan DNA ortada bir cinayet yokken bir insanın gözaltına alınmasına ve bir insanın tutuklanmasına sebep oluyor çünkü ortada bir ceset yok ve kişi kasten öldürmeden tutuklanıyor. Ceset olmadığı halde, düşünün bak o zaman bu DNA'nın mahiyetinin çocuğun ölüm halinde salgıladığı bir sıvı olması gerekmez mi? Aksi durumda bir kişinin kasten adam öldürmekten tutuklanması mümkün değildir, ancak Salim direk tutuklandı direk. Şimdi sayın başkan gelelim fatura meselesine. Şimdi iddia edilen senaryolara göz gezdirelim. Öncelikle Salim ile Yüksel'in ilişkisi var, bu ilişki de evin içerisinde gerçekleşiyor. Salim Arif'in evindeki diğer üç çocuğa aldırış etmeden eve gidiyor, tam o esnada Narin geliyor. Evin iki kapısı var. Narin her iki kapısını da olağan üstü bir güç ile açıyor ve durumu görüyor. Salim çocuğu öldürmek zorunda kalıyor. Tabi evdeki diğer üç çocuğu öldürmüyor ama Narin gelince görünce öldüresi geliyor sonra dışarıda hazır bulunan Nevzat'a tepeden sesleniyor. Nevzat eve geliyor, Nevzat'ın boş oda dediği odada Narin'in cesedini görüyor tabi bu arada Nevzat 4 tane çocuk bazasını göremiyor ancak Narin'in ağzından köpük geldiğini görüveriyor. Salim olayı Nevzat'a anlatıyor. Şimdi küçük bir beden sözde görmemesi gereken bir şeyi gördüğü için öldürüldü öyle mi? O zaman neden ben cesedi götürmüyorum da 3 aydır konuşmadığım yetişkin bir yabancıya taşıtıp kendime yeni bir şahit yaratıyorum neden? Bir başka anlatımla 8 yaşındaki bir masum şahit olduğu için öldürülüyor ve fakat 50 yaşında aile dışında yetişkin bir yabancı daha büyük bir suça ortak ediliyor.

### İkinci Senaryonun Saçmalığı ve Ailenin Rolü

Tekrar dönelim, Salim Nevzat'ı Narin'i taşıması konusunda ikna ediyor, tehdit ediyor, kendisine para teklif ediyor, Nevzat korkuyor, siniyor, kabul ediyor. Cesedi alıp götürüyor Yüksel de arkasından öylece ağlayarak bakıyor. Şimdi ikinci senaryoya bakalım Enes görünmemesi gereken biri ile ya da bir hayvan ile bir şey yaparken Narin şahit oluyor, Narin'i oracıkta boğuyor. Bu hikaye absürt sayın başkan. Salim oralarda hazır bekliyor veyahut kendisine dumanla birileri haber uçuruyor. Hemen olaya el koyuyor organizasyona başlıyor. Organizasyonlar Muhtar Salim'den sorulur. Nevzat'ı çağırıyor. Nevzat yine tehdit edilmiş, ikna edilmiş, Nevzat korkmuş, Nevzat sinmiş, Nevzat gariban, işçi, emekçi, köylü vs. Nevzat, Nevzat çocuğu çuvala koyup dere kenarına götürüyor. Ha bu arada 7 Kasım çocuğu ahırın penceresinden 3 metre yukarıdan vahşice atmasını da itiraf etmesini de kızmayalım, öfkelenmeyelim. Bakın ancak burada kimse şunu sormuyor. Senin öz oğlun senin öz kızını öldürecek, ben de inisiyatif alacağım suç ortağı olacağım. Yetmezmiş gibi kendim götüreceğime 3 aydır konuşmadığım bir yabancı ile suçuma günahıma ortak edeceğim. Bu arada Arif'e hiç danışmıyorum, kimse kendisini bu konuda aramıyor. Ya ne kadar saçma. Senin öz oğlun senin öz kızına kıyacak, ben seni haberdar etmeyeceğim, sen bana demez misin ulan bari kızımın bir mezarı olsaydı kızım hayvan mıydı da dere yatağına gömdünüz? Onca çocuklarımın geleceğini unutup Enes için ağırlaştırılmış müebbet hapis cezasını göze alıyorum. Ne için onlarca çocuklarımdan yeğenlerimden birisi için ne için Narin'i öldüren bir yeğen için onca tutuklu kadın, erkek çoluk çocuk ta Enes için kendilerini feda ediyor. İşkenceye rağmen itiraf etmiyorlar. Ne için? Enes için, Salim için. Ya ben babamın günahını söylerim. Kerpeten görsem Nevzat'ı oğlunun aracını o gün koymak için aldığını, köye getirdiğini, aracını köye getirdiğini Salim nereden bilecekti? Bu soru da çok kritik. Kendisine de sormuştuk zaten. Şimdi aranızda Allah aşkına bu tiyatroya son verecek bir akıllı yok mu? Bu senaryoları ben uydurmuyorum. Yanlış anlamayın, bunlar bazı aklı evvel ilkesi şuursuzların uydurdukları konuştukları 7/24 topluma empoze ettikleri şeyler.

### Cinayet Saati İletişim Eksikliği ve Fatura Ödeme Kanıtı

Kimse şunu sormuyor, madem Enes öldürmüş Salim neden tam cinayet saatinde Arif'i aramıyor demez mi? Kardeşim ne yapalım ne edelim böyle bir olay olmuş. Şimdi gelelim her iki senaryonun da ortak noktası olan en komik kısmına. Kahramanımız Herkül Salim tüm bunlar başına gelirken mobil bankacılık üzerinden iki tane fatura ödemesi gerçekleştiriyor. 15:19 ve 15:28'de 11 Eylül tarihli. Ön inceleme raporunu dosyada olmasına rağmen biz yine de 15 Aralık ta UYAP üzerinden sayın mahkemeye sunduk. Biz Diyarbakır Barosu'nun bir üyesi olmaktan onur ve şeref duyuyoruz bunu bir kere baştan belirtelim. Bağlı olduğumuz kurum çok güzidedir, eski baro başkanı saygıdeğer Nahit Eren'in savunmalarının çoğunda bizden bahsetmesi, savunmalarına sirayet etmiş olmamız bizi onurlandırdı, gururlandırdı. Ancak sayın Nahit Eren şahsımızı sosyal medyada delilleri tartışmak ile suçladı. Madem sen delil tartışıyorsun ben de tüm savunmalarımı senin üzerine kurarım çabasına girdi. Kendisi bizden yaşça çok büyük, kendisine hürmetimiz sonsuz, ancak Nahit bey şunu unutuyor; bu davayı alevlendiren, çığırından çıkaran, tamamen sosyal medya ve sosyal medyadaki korkunç algılardır. Kolluğun soruşturmada sorduğu bütün sorular neredeyse sosyal medyada atılan iftiralardır. Örneğin benzinlikçi, örneğin direksiyonda kusmuk bulunmuş yalanı, biz hiçbir şeyden korkmadan yılmadan bir şöhret bir ün arzusu gütmeden adımızı koyarak sosyal medyadaki yanlış algıları düzeltmek adına Twitter'a girdik. Biz savunduklarımız ile ortaya koyduğumuz delillerimiz ile en azından vicdan sahibi olan bazı insanlara ya Nevzat da olabilir bak görüyor musun bizi yanıltmışlar dedirtebildik. Ünlü olmak isteseydik bazılarının yaptığı gibi canlı yayınlara çıkardık, yüzümüzü gösterirdik. Herkesin savunduğunu savunmak çok kolay çok. Biz herkese rağmen onca hakaret, tehdit, telkinlere rağmen bu yola girdik. Eğer bu para ile ölçülebilir bir şeyse kusura bakmayın biz yediğimizi, içtiğimizi, aldığımızı unuttuk. Biz Arif'in acısını kendi acımız bilerek tüm gayretimiz ile ortaya bir şeyler koyduk. Nahit savunmalarının yarısından fazlasında bizden ve şahsımızın bulduğu delillerden bahsediyor, bunları çürütmeye gayret ediyor. Tekrar söylüyorum, ben bundan onur duydum, gurur duydum.

### Pedometer (Adımsayar) Kanıtı ve Bilirkişi Güvenilirliği

Lakin biz bu aşamadan sonra kendisinden bahsetmeyeceğiz çünkü kendisinin dosyaya maddi hakikatin ortaya çıkması için bir katkısının olduğunu da düşünmüyoruz. Yani bizim Nahit Eren'in savunmaları üzerinden bir beyanda bulunmamız anlamsız. Zira kendisi dosyada ekstra bir maddi delil ortaya koymuş değil. Şimdi diyorlar ki, mobil ödeme ölmüş ise çocukları da yapabilir ya da otomatik ödeme söz konusu olabilir. Ya bunu kanıtlamak çok kolay, çok basit. İlgili bankalara müzekkere yazılsın, sorulsun. Neticesi ne ise biz kabul ediyoruz. Çünkü bankaların giriş çıkış hareketlerini ve eşleşmiş cihazları kaydetme huyları var. Siz bu kadar GPS, baz ile çürütmeye gayret edeceğinize buyurun, hodri meydan diyorum. Eğer çekindiğiniz bir şey yoksa bankaya müzekkere yazılsın. Ben talep ediyorum, ben delillerimin arkasındayım. Şimdi biraz adım sayar konusundan bahsedelim. Sayın başkan, 18 Aralık tarihinde talebimiz üzerine tutulan tutanak ile Salim'in sadece 45 adım attığı kanıtlanmış olup, şimdi herkese içtenlikle şunu soruyorum. Elinizi vicdanınıza koyun. Eğer 45 değil de 145 adım çıksaydı şimdi herkes katil Salim'dir diye ilan etmiş olur muydu, olmaz mıydı? Şimdi herkes Av. Onur Akdağ kendi elleri ile müvekkillerini katil ilan etmiş diye bas bas bağırmaz mıydı? Kimse tartışmaz mıydı hatalı diye? Arkadaşlar, bu bir gayret, inanç ve cesaret mevzusudur. Ben buradaki meslektaşlarımdan tecrübesiz, bilgisiz, yetersiz olabilirim. Hepsi benim başımın tacıdır. Ancak kabul edin ki, çok cesurum. Bir şeye inanıyorsam onun üstüne gidiyorum. Ben müvekkilime inandım, ben bu davaya inandım. Mesela 145 adım çıksaydı, yok efendim adımsayarın hata payı vardır, adım sayar doğru ise önceki saatler sonraki saatler ile yaşandığı iddia edilen olaylar arasında bu kadar çelişkili olmazdı diye bazıları çarpıtıp durmazdı. Salim Diyarbakır da eşi ve kızları ile alışveriş yaparken oğlu Miras ve Yusuf ile kahvede oturuyor. Bunu ifadelerden bilmiyor muyduk bunu neden çarpıtıyorsunuz, yok efendim tarlada 19:00 ile 20:00 arasında neden bugün bu kadar çok adım attı da diğer saatlerde atmadı? Asıl soru bunlar değil arkadaşlar, bakın asıl soru bu uygulamanın hata payı var mı yok mu? Neden bunu bir teste de tabi tutmak için talebiniz yok?

### Adımsayarın Öneminin Vurgulanması ve Baz Raporuyla Çelişkisi

Adım sayar hakkında bir teknik rapor aldıralım o halde. Şimdi olayı kişiselleştireceğinize bu kadar net bir delil ortadayken ve hepimizin amacı yalnızca maddi hakikatin ortaya çıkması iken neden ehemmiyetsizleştirme çabasındasınız neden? Biz bu davada aynı yerde durmalıyız. Aynı yerde değil miyiz? Ya bakın, bakın Onur bey şu delili bulmuş neden biz göremedik, bakalım gerçekten bizi hakikate ulaştırabilecek mi diye bilimsel bir metot ile teste tabi tutmaya arzulamak yerine neden el birliği ile savcısı ile barosu ile buruşturup atıyorsunuz? Gerçekler bazılarını rahatsız etse de biz onun peşindeyiz onun. Yoksa biz de ifadeler arasındaki çelişkilere değinip savunmamızı yayar, başımızı sallar geçerdik. Baz raporuna göre Salim'in evinden çıkması, Arif'in evine girmesi, müştemilata girmesi, ahırın çevresinde dolaşması için en az bakın en az 400 adım atması gerekiyor. Biz şayet adımsayara bakılmasını istemeseydik, herkes baz raporunu kesin, tartışılmaz üstünde konuşulmaz olarak görüyordu. Baz raporundaki hareketliliği çok çok iyimser bir şekilde değerlendirelim birlikte. Salim 14:55'te kendi evi ile Arif'in evi arasındaki yolda 14:55 ile 15:18 arasında put gibi durduğunu varsayarsak, put gibi dursun çünkü önceki bütün adımlarını olsun ve orada put gibi dursun, 15:20'de evin kapısında, bakın Arif'e en yakın mesafeyi baz aldık 20 adım da Arif'in evinin kapısında. 15:20 ile 15:22 arasında ahıra gidip geliyor. Minimum gidiş gelişi 120 adım. Sonra 15:22'de eve giriş yapıyor. 15:22 ile 15:32 arasında da Arif'in evinin içerisi ve diğer odalarda hareketli bir şekilde bulunmaya devam ediyor. Senaryoya göre evde bir 50 adım daha atar mı? 50 adım diyelim. Salim 15:36 sıralarında tekrar ahırın arka kapısına geçiş yapıyor. Evden çıkışı ile ahırın arkasına girişi 70 adım olsun, git gel 140 adım daha. Çünkü aynı rapor Salim'i tekrar Arif'in evinde gösteriyor. 15:41'de evden ahırın arka kısmına tekrar geçiyor. Bir 60 adım daha. Saat 15:42'de Arif ile kendi evi arasında bulunan yolda olduğu iddia ediliyor. 80 adım daha. 15:43'te yine Arif'in evinin önünde minimum tutarak baştaki gibi 20 adım daha söylüyoruz. Baz raporu Salim'i 15:52'de yine Arif'in evinin içerisinde gösteriyor. 10 adım da öyle olsun.

### Adımsayarın Doğruluğu, Bilimsel Makaleler ve Senaryoların Çürütülmesi

Şimdi sayın başkan, biz surda çok büyük gedik açtık. Bu adım sayar meselesi konuşulmaya başlandığında herkes şunu söylemeye başladı. Zaten kimse Salim öldürdü demiyor ki. Ama Enes öldürdü, Salim'de organize etti. Şimdi Enes'in avukatı değilim ancak şunu belirteyim, kendisinden özür dileyerek, Salim'i bu işin içerisinde çektiğimizde bu dosya bir yığın halinde bütün günahı ile Nevzat'ın başına çökmüyor mu? Çünkü, diyelim Enes öldürdü, o zaman sormazlar mı Nevzat'ı kim çağırdı? Yani Salim burada organizatör olduysa, Enes öldürdüyse, Salim organize ettiyse ve Nevzat da gömdüyse bu Nevzat'ı kim çağırdı, kim tehdit etti, kim ikna etti? Kalkmış diyorlar ki, adım sayar uygulaması verileri saat saat silinebiliyor. bende hodri meydan diyorum ve bilirkişi marifetiyle adım sayar uygulamasında bir silme işlemi var mı yok mu ya da yapılabiliyor mu yapılamıyor mu mutlaka ona bakılsın. Kaldı ki biz araştırmalarımızı yaptık, Salim'in telefonundaki uygulamada saat saat veri silmek mümkün değil. Telefondaki uygulama MiHealth.apk'dır. Bu uygulamada sadece belirli bir tarihe ait veri silebiliyorsunuz. Saatlik veri silme mümkün değil. Şimdi bu adım sayar uygulamasının hata payı var mı yok mu biraz ona bakalım. Buna ilişkin çok kapsamlı harika makaleler elde ettik, çalışmalar elde ettik. Bunlar bilimsel makaleler. 103 kişi 3 hafta boyunca her biri 1 hafta süreyle 3 farklı adım sayar denemesiyle her iki cihazı da aynı anda kullandı, çalışma uygulamanın ortalama günlük 8500 adım sayısını yaklaşık 500 adım fazla tahmin ettiğini gösteriyor. O da %6 daha fazla adım ölçüyor demek ki buna ilişkin makalelerin tamamına baktığımızda en fazla, en fazla %7 hata payı veriyor. O da eksik değil ha fazla. Buna ilişkin makaleleri mahkemeye sunuyorum. Sabrınız için teşekkürler efendim.

### Adımsayarın Hukuki Delil Değeri: Vander Heyden Örneği

Şimdi size adım sayar ile ilgili çok yönlü bir dava anlatacağım. Wisconsin'li anne Vander Heyden'in hikayesi bu. Özet şu, Heyden erkek arkadaşı ile yaşıyor ve ufak çocukları var. Bir bara gidiyorlar, tartışıyorlar. Adam eve geri dönüyor ve kadın barda kalıyor. Ertesi gün kadın arazide öldürülmüş olarak bulunuyor. Erkek arkadaşı zanlı konumunda. Bir de araba tekerliğinde kadının saç teli bulunduğu için adam mahkûm ediliyor. Sonra adamın arkadaşları araştırma yapıyor. Kadın erkek arkadaşı gittikten sonra onun kızgınlığı ile barda bir adam ile tanışmış ve kanal kenarına getirmiş adamı. Önce bu adam suçlamaları kabul etmiyor. Kadının arkadaşları, tartışmalarını ve kadını öldürdüğünü söylüyor. Sonra bu zaman diliminde anlaşılıyor ki, kadının erkek arkadaşı sadece 12 adım atmış. Yani erkek arkadaşı belirttiği gibi evde olduğu anlaşılmış ve uyuduğu anlaşılmış. Buna ilişkin kararı ve adımsayarın hukuken neden delil değeri taşıdığını çok güzel bir yabancı kararı sayın mahkemeye sunuyoruz.

### Salim'in Adımsayar Verileri ve Kritik Zaman Dilimi

Evet, Salim Güran toplam 11206 adım atmış, 6 kilometre yürümüş 471 kalori harcamış. Bu aktivite 2 saat 21 dakikada olmuş. Şimdi herkes şuna takılmış; 24 saatlik bir sürede 2 saat 21 dakika mı yürümüş diye. 2 saat 21 dakika her adım atınca işleyen bir süredir. Mesela uyurken, dinlenirken aktif olmuyor, aynı uygulamaya ilişkin bazı örnekleri göstermek istiyoruz başkanım. Atılan adımlar ile harcanan sürenin ne kadar orantılı olduğunu göstermek gerek. Şimdi başkanım yani uygulama benim telefonumda da var. Hiç farkı yok. Tam da Salim'in attığı adıma benzer rakam 11624. 2 saat 13 dakika adım atmışım. Giderek düşürüyoruz. 11624, 2 saat 13 dakika, 9589 adım 1 saat 53 dakika da atmış, 8679 adım 1 saat 37 dakika atılmış. Bakın, oranı görüyor musunuz? Ne kadar düzenli orantısal bir azalış. Yine 7226 adım atmışız 1 saat 28 dakika. Şimdi biz de merak ettik; 21 Ağustos tarihinde biz kaç adım atmışız? Toplam 7185 adım atmışız. 1 saat 20 dakika da tam kritik zaman olan 15:00 ile 16:00 arasında 26 adım atmışız. demek ki biz de katil değiliz başkanım, biz de katil değiliz.

### Salim ve Nevzat'ın İnternet Kullanım Karşılaştırması

Nevzat ile Salim'in internet kullanım geçmişinden bahsediyorum şu an. Salim ile Nevzat'ın BTK'dan gönderilen dökümanlarda internet kullanım veri geçmişine baktık. Hareketlerin karşılaştırmasını inceledik. Salim Güran tam kritik dakikalarda yani 15:10 ile 15:40 arasında yer yer yoğun bir şekilde internete giriyor, veri indiriyor. Hatta 15:28'deki yoğunluk kendisinin mobil bankacılık üzerinden ödeme yaptığının bir göstergesidir. Salim'in bu dakikalardaki internet dökümü tam 16 sayfa. Nevzat'ın ise sadece 3 sayfa. Aynı dakikalar arasında Nevzat Bahtiyar'ın internet hareketliliğinde neredeyse hiçbir şey yok. Telefonunda arka planında çalışmasından dolayı sınırlı veri indirimi söz konusu. Yani internete girmiyor. Neden mi? Çünkü eli dolu adamın eli. Çünkü cinayet işlemekle meşgul maalesef. Çünkü Narin'i bulup dere yatağına götürmekle meşgul kendisi. Bu arada sakın demeyin Nevzat fakirdir, internet paketi azdır falan. Dün sorduk, ilerleyen saatlerde Nevzat internet kullanımında rekorlar kırıyor rekorlar. Şimdi dün Salim'in 15:10 ile 15:40 arasındaki internet kullanımının diğer saatlere göre internet kullanımından yok denecek kadar az olduğu şeklinde algı yapıldı. Ancak gerçek bambaşka. Biz bu maddi hakikati ortaya koyarken sadece Salim'in internet veri geçmişinden bahsetmiyoruz ki. Nevzat ile Salim'in veri kullanımının karşılaştırılması da bir anlam ifade ediyor. Dün sadece Salim'in internet kullanımından bahsedilerek resmen algı yapıldı. Salim ile Nevzat'ın kısaca İnternet'ini değerlendirelim. Öncelikle Salim'e bakıyoruz. 15:14'ten 15:25'e kadar internette yoğun bir şekilde kullanım mevcut. Özellikte 15:25:08'de Salim rekor internet harcaması yapıyor. 15:26 yine ciddi internet kullanımı, 15:27:43 te ise aşırı yoğun kullanım mevcut. 15:28:54'ten 15:33:43'e kadar yine ciddi bir internet kullanımı var. 15:33:53 yoğun veri akışı devam ediyor. 15:36 ve 15:41 Salim'in internete yoğun girdiği dakikalar. Nevzat'a bakacak olursak 15:10:24 saniyede internette. Bu saniyeden sonra interneti 15:15:30'a kadar ölüye eşdeğer ölüye. Arka plandaki uygulamaları bile susmuş. 15:15 ile 15:20 veri akışları oluyor, ancak kayda değer akışlar değil. Arka plan uygulamalarının kullandığı veriye benziyor. 15:26:09 saniyede 09 kadar bir ölü gibi yine. O dakikalardan 16:01'e kadar interneti resmen uykuda. 16:01'de bir internet yoğunluğu olup yeniden kapanıyor. Şimdi Nevzat net ve yoğun olarak 17:06 ile 17:49 arasında uçak hızında internet kullanıyor. Yani 17:06'dan 17:49'a kadar uçak hızında internet kullanıyor. İnternet verilerinin o ana ait sayın mahkemeye yine sunacağız. Şimdi de biraz Google haritalar mevzusuna bakalım başkanım. Cinayet gününde ve saatinde Salim'in raporunda iddia edilen hareketlerinin olup olmadığı, Nevzat'ın tepeye çıkıp çıkmadığı ve Salim ile Nevzat'ın tam da cinayet saatinde bir kesişiminin olup olmadığının tespiti amacıyla müvekkilim Salim Güran ve diğer Nevzat Bahtiyar'ın telefonundan Google haritalar uygulamasından zaman çizelgesinin incelenmesini talep ettik. Ancak kabul görmedi. O zaman telefonun konum özelliği açıksa cihaz içerisindeki sistem dosyalarımdan GPS verileri depolanabiliyor. Salim'in konumu her zaman açık her zaman. Telefonların bu amaçla teknik bilirkişiye gönderilmesini talep ediyoruz. Adli bilirkişi uzmanları özel yazılımlar ile bu verileri telefonun hafızasında kurtarabilir. Biz her türlü delili istiyoruz. Ya şimdi bir örnek göstereyim Google zaman çizelgesinden sayın başkan. Biz bu şekilde göreceğiz Nevzat'ı Salim'i bu şekilde göreceğiz. Eğer görürsek, şimdi Ulusal Kriminal'e değinmesek olmaz. Ulusal Kriminal'in raporunun tam bir fiyasko olduğunu söylemek gerek. Sayın mahkemeniz Ulusal Kriminal'den 4 talepte bulundu. Bu taleplerden 3 tanesi raporda yer buldu, ancak Nevzat'ın ilk ifadesinde ve son ifadesindeki belirttiği alt yoldaki araç hareketliliği olduğu tespiti yapılmış ise de, arkadaşlar bunun da gerçeklikten uzak olduğunu düşünerek Ruhi Kaya'nın kamerasından görüyor ve mavi traktör, beyaz fluance meselesini ortaya çıkarıyorlar, sağ olsunlar. Ulusal Kriminal Narin'in kıyafet unsuru ile patikaya çıktığını ve bunun takip edilebildiğini söylüyor. Peki Narin'i tespit ettiğini iddia eden bilirkişiler, neden Nevzat'ın tepeye çıktığını veyahut Salim'in tepeden seslendiğini tespit edemiyor? Bu durumda cüssece Narin'in iki katı olan Nevzat'ı nasıl tespit edemiyor? Ya doğru sende haklısın zira Nevzat Narin'in kocaman yüreğinin tırnağı bile etmiyor, tırnağı bile o yüzden göremiyorsun. Ulusal Kriminal'e göre Narin yaklaşık 50 saniye içerisinde patikayı çıkıyor. Ben iddia ediyorum, bir yetişkin bile, depar atsa bile 2 dakika da çıkar o yolu, o yokuşu. O yüzden bu yöndeki tespitleri de tamamen asılsız. Bu arada Ulusal Kriminal sanki bir şey başarmış gibi kendi PR çalışmasını yapması yetmiyor gibi bir de başkanı kalkmış patates hatlar ile Güran ailesinin kendisini tehdit ettiğini iddia ediyor. Ya senin tarafsızlığın nerede be? Buyurun o paylaşım kendi hesabından paylaşıyor beyefendi.

### SIM Kartlar, Uluslararası Kuruluşlar ve Kırmızı Araç Meselesi

Hemen söyleyeyim başkanım, jandarmayı yanlış yere yönlendirmek için alınan 40-50 SIM kartı şimdi görevli olan Ulusal'ı kapalı tehditte mi kullanılıyor acaba gülücük, evet başkanım.

Şimdi biz kendi imkanlarımız ile Ulusal ve Uluslararası Kuruluşlara da görüntüleri gönderdik. Bu bakımdan da sizden süre talep ediyoruz başkanım. Şimdi biraz da kırmızı renkli çingene araç meselesine değinelim. Mütalaada iki çingene ile çingene kırmızı aracın görüldüğü yönünde Salim'in ses kaydından bahsediliyor. Savcılık makamı muhtarın bu sözüyle aramaların Suriyelilere yönlendirildiğini iddia ediyor. Ek olarak da kırmızı araç ile Nevzat'ın aracından kastedilerek şüphelerin Nevzat'a çekilmesi arzulanıyor, arzulandığı yönünde beyan ediliyor. Şimdi dilerseniz birlikte ses kaydını dinleyelim. Bakın bu ses kaydı ile net olarak görülüyor. Salim köy halkından ne duyuyorsa onu anlatıyor. Bir nevi yansıtıcı görevinde Salim. Hatta yanındakine soruyor çünkü ondan duymuş, ondan öğrenmiş. Sesi dinleyelim başkanım.

### Çarıklı Aramaları ve Salim'in Kaybolma Saati İfadeleri

Bir de Çarıklı'da aranan bazı evlerin Nevzat'ın bazen ara sıra kaldığı evler olduğu söylense de bu yönde bir kanıt da dosyada mevcut değil. Zaten müvekkilim de biraz önce açıkladı. Aranan evlerin hiçbirinin yakından uzaktan ilgisi yok. Yine bazı ses kayıtlarında Salim çocuğunun kaybolduğu saati ilk başta 15:30 olduğunu söylüyor. Biraz önce dinledik. Sonra da giderek bu saati ilerletip en son 17:00 civarında söylüyor. Burada da aynı şekilde Salim ne duyuyorsa onu söylüyor onu. Tarladan köye gelince köylülerin beyanlarına göre ilk 15:00 ile 15:30 olduğunu, bir jandarma personelini arayarak soruyor. Köyde her kafadan bir ses çıkıyor, kim çocuğu ne zaman görmüş ise Salim'e aktarıyor. En basitinden, madem Salim Birsen'i 17:40'a telkin ettiyse, o zaman Salim neden ilk başta daha ilk gün Şakir Başçavuş'a 15:00 ile 15:30 arasında çocuğun kaybolduğunu söylüyor? Ben hem Birsen'i tehdit edeceğim, hem de gerçek saati ilk baştan kameralar incelenirse jandarmaya kendim söyleyeceğim? Ne kadar saçma! Son olarak başkanım, bir iki hususa da değineceğim. Bir 15-20 dakikalık süremiz var. Baz raporuna gelecek olursak;

### Daraltılmış Baz Raporunun Geçersizliği ve Ses Kayıtlarıyla Çelişkisi

Daraltılmış baza ilişkin olarak bilimsel ve teknik açıdan nokta atış yapılamayacağı, içi içe olan evler ve oda oda nokta nokta gösterilmesinin yalnızca bir fanteziden ibaret olduğunu geçen celse izah ettik. Salim'in, Narin'in cesedini kontrol amacıyla o gece kendi aracıyla Eğertutmaz deresine gittiği mütalaada yer bulmaktadır. Aracın markası, rengi ve modeli kamerada tespit edilememiş; yine daraltılmış baz kaydı ile kesin olarak orada olduğu tespit edilmiş. Çiftlik kameralarındaki görüntüleri hepimiz izledik. Salim'in içinde olduğu iddia edilen araç ilk defa 22:33'te kamerada görülüyor. 22:48 ile 22:55'e kadar kontağı hiç kapatmadan bekliyor. 22:56'da da geldiği istikâmette görüntüden kayboluyor. Çok şükür ki, Salim'in kendi telefonunda ses kaydedicisi mevcutmuş. Allah'a çok şükür o gece 22:41'de Hacı Kaya ile 23 saniyelik bir telefon görüşmesi yapıyor. Tam o dakikalarda çiftlik kamerasında gördüğümüz araç ağacın arkasında anlamsız manevralar yapıyor. Yani araç durmuyor kimse de içinden inmiyor. Ancak ses kaydını dinlediğimizde Salim'in yürüdüğünü ve yanında insanların olduğunu duyuyoruz. Köyde çeşme tarafında olduğunu tahmin ediyoruz. Salim Kürtçe konuşuyor. 300 kişi ile arama yaptıklarını ve fakat çocuğu bulamadıklarını anlatıyor. Yine 22:32'de, bu da çok önemli, Kurtuluş Güran, 23:01'de de Arif Güran ile ses kaydı var, bunlarda da köy çevresinde olduğu çok net olarak belli oluyor başkanım net. Buyurun şimdi o ses kayıtlarını dinleyelim. Önce 22:41'i dinliyoruz başkanım. Yani ağacın arkasında anlamsız manevralar yapıyor, Narin'in bulunduğu yerde olduğu iddia ediliyor. Arkadaki seslerde çağıranlar, yürüyüş sesleri ve Salim'in yürüdüğü anlaşılıyor. Eğer buradan anlamıyorsak bir de 22:32'ye bakalım başkanım. Yani 22:32'nin anlamı ne? Kamerada görünebilmesi için sadece 1 dakikası var.

### Ses Kayıtlarının Kanıt Niteliği ve Nevzat'ın Yer Gösterme Tutarsızlığı

Bakın başkanım biz bu delili uydurmadık. Biz delili dosya içerisinden aldık. Bize birileri de yardım etmedi. Biz sadece dosya içerinde gördüğümüzü söylüyoruz, gösteriyoruz. Yani şimdi burada 22:32'de yürüdüğünü hepimiz duyamıyor muyuz? O zaman eğer ben Eğertutmaz deresinde oluyorsam köyün içerisindeki beni nasıl Eğertutmaz deresine atıyor? Bir de 23:03'te de Servet Dinç ile görüşmeleri mevcut. Bu görüşmelerde de bir araç sesi gelmiyor arkadan. İnsan kalabalık sesleri geliyor ve köyün içerisindeyken konuşmalar gerçekleşiyor. Özellikle 22:41'de ki ses kaydı ve 22:32 deki ses kaydı Salim'in köyde olduğunu bize net olarak gösteriyor. Biz bu söz konusu ses kaydının iyileştirilmesinin yapılmasını talep ettik ve talebimizi de yineliyoruz. Şimdi Nevzat'ın minik kızımızı nasıl soğukkanlıkla dere yatağına ilişkin yer göstermesini tüm Türkiye izledik. Yer göstermesinde Nevzat aracın bırakıldığı söylendiği stabilize yoldan dere yatağına tam 5 dakikanın üzerinde ulaştı. 5 dakika git, en az 5 dakika da iddia edildiği gibi çocuğun üzerine iki taş koy ki öyle iddia ediliyor, 5 dakikada geri dön bu iş için en az 15 dakika gerekiyor. Gecenin karanlığında köydeki o kadar jandarma personeline rağmen Salim'in gittiğini düşünürsek, sanki kendisi gömmüşte nokta olarak yeri biliyormuş gibi kabul etsek de mantıken zamanlar da tutuşmuyor. Eğer sesten ikna olmadıysak da zamanlar da tutuşmuyor. Bakın cesedi ilk kez bulan jandarma personeli Cazim Burak Gör cesedin bulunduğu yeri nasıl tarif ediyor. "Üç ayrı taş ile bastırılmış şekilde ve etrafı çalılar ile kaplanmış" ve bunu gece gidip bulabiliyorum hayret bir şey! Sözün kısası kamera kaydı, baz raporları ve ses kayıtları karşılaştırıldığında müvekkil Salim mütalaada belirtildiğinin aksine olay günü gece vakti kesinlikle Narin'in bulunduğu yere gitmiyor, gitmiyor. 3 Aralık tarihli baz raporuna göre köy içerisinde baz raporu çalışması yapıldığında en az 22 bazdan sinyal aldığı ve bu yüzden tespitlerin şüpheye vermeyecek derece de kesin olduğuna iddia ediliyor. Şimdi biz soruyoruz. Peki o halde köyün içerisinde olan bir insanın bazlarını köyün 2-3 kilometre dışına nasıl çıkıyor?

### Baz Raporunun Çelişkileri ve Bilirkişilerin Tarafsızlığı

Yani madem sen en az 22 bazdan sinyal aldığını iddia ediyorsun, Salim'in 22:48 ile 22:55 arasında bazı nasıl köyün dışına atıyor? Aynı rapor müvekkil ile birlikte diğer sanıkları Arif'in evinde oda oda nokta nokta tespit etmiş ve fakat müvekkili 22:47'de mısır tarlası civarında olarak konumlandırılmış. Tam koordinat niye vermiyorsun? Eğer bilirkişiler koordinatı dosya içerisinde görememiş ise biz kendilerine söyleyelim. 9 Eylül tarihli tutanakta zaten yazılı. Şimdi ilginç bir şekilde 3 Aralık tarihli raporun sonuç kısmında "Narin Güran cinayeti ile ilgili olarak dosyada bulunan HTS kayıtları ve Salim Güran'ın ilk ifadesi dışında herhangi bir delile temas edilmemiş, ifadelerden örnek alınmamış ya da kamera kayıtları ile ilgili tutanak rapor alınmamış olup sadece sahada yapmış olduğumuz çalışmalar sonucunda elde edilen veriler raporlanmıştır" şeklinde şerh düşmüştür. Neden buna ihtiyaç duydun? Yani kim sana sordu bunu? Kendinden bir şüphen mi var ki bunu belirtmek zorundasın? 13 Eylül de Salim'in ilk ifadesi alındığında odada yaklaşık 12-13 kişiydik. Bilirkişilerden birisi savcının odasındaydı, ifadenin sonuna kadarda oradaydı, müvekkile ve bize dik dik bakıyordu. Maalesef bizde taşlar yeni yerine oturdu. Aklımıza karpuz kabuğu düşürdüler. Sayın başkan, biz bu saatten sonra bilirkişi olarak atanan kişilerin tarafsızlığına inanmıyoruz. En azından sizi güldürdüm başkanım bir üniversiteden bilirkişi aldırılmasını talep ediyoruz. Tavşantepe'nin tepede olması dolayısıyla en az 22 bazdan sinyal alındığı iddia ediliyor. Bakın bu harita da Tavşantepe ve çevresindeki bazları gösteriyor. Bütün bazlar burada toplanmış. Tavşantepe de şurada en yakın baz 3.7 km uzaklıkta Çarıklı tarafındadır. Yani belirttiğimiz bu çelişkiler söz konusu raporun işi ehil olmayan kişiler tarafından hatalı, taraflı dosyadaki bilgi ve belgeler incelenerek özellikle iddia ediyorum, Nevzat'ın ifadeleri ışığında baz raporu bir senaryo hazırlamış, bu çok net çok açık. Ancak bir teknik takip olursa baz çakışması sonuç verir. Ortada bir teknik takipte yok. Üçgenleme denilen metot ile anlık yapılan teknik takip olursa daraltılmış baz çalışması mümkün olabilir.

### Bilirkişi Kalifikasyonları ve Baz Raporu İddialarının Çürütülmesi

Söz konusu bilirkişilerin hangi alanda uzmanlıkları var, 16 bölge bilirkişi kurulu var ve bu kişilerin bilirkişi listesinde ismi yok. Raporu hazırlayanların kalifikasyonları, uzmanlık alanları nedir, biz bunların hiçbirini bilmiyoruz hiçbirini. Gerçekten bunlar kim, hakikaten kim? İlk duruşmada da çok net söyledik; kök raporda Salim'in 18:38 ile 18:59 arasında Arif'in ikâmeti civarında bulunduğu, 18:57 gibi hareketlenerek Uzunbahçe tarafında bulunan mısır tarlasında bölgede olduğu hareket ettiği söyleniyor. Ancak müvekkil 18:55'gibi okul kamerasının önünden geçiyor. Yani bu ne demek oluyor? Oda oda şaşmaz, yanılmaz üzerinde tartışılması bile abes olan raporda bir gedik açılıyor gedik. Dikiş tutmaz bir gedik! Eğertutmaz deresi mevzusu gibi sen yine müvekkilimi tutup köy dışına atıyorsun. Şimdi raporda öyle bir tablo çiziliyor ki nerede Türkiye'nin kapsama alanı en geniş yerin Tavşantepe olarak gösteriyor, iddia ediyor. İşte bizim ısrarla mahkeme heyetinin katılımı ile keşif icrasının raporu hazırlanması gerektiğini söylememiz bundandır. Zira uzman olmaya da gerek yok. Köyde interneti bırakın telefon bile çekmiyor, çekmiyor. Konum bilgileri en az 200-300 metre şaşma ile gözüküyor. Bu arada şunu da sormak gerekiyor. Baz raporlarına göre Nevzat Bahtiyar, 15:10'da Arif ile Salim'in evinin arasındaki parkede. Peki bu dakikalarda parke yolunda olmak için evden en az kaçta çıkmak gerekiyor? En az 15:07'de o zaman Gazal Bahtiyar'ın 18 Eylül'deki ifadesine ne diyeceğiz? Çünkü Nevzat Salim'i sular kesik bahanesi ile arıyor ve o görüşme 42 saniye sürüyor. Yani bu ne demek oluyor? Gazal Bahtiyar'ın ifadesine bir bakalım. Nevzat telefon ile Salim ile konuştuktan sonra evden çıktı. Bana ağaçları sulayacağını söyledi. Ancak ben kendisinin ağaç suladığını görmedim. Ancak Nevzat'ın araba ile ayrıldığını gördüm. Çünkü ben de kendisiyle dışarı çıktım ve balkonda durdum. Arabasının aşağı doğru gittiğini balkondan gördüm. Aracının yönü istikâmeti köyün çıkışındaki mezarlık istikâmetiydi. Şimdi sonuç olarak Gazal'ın ifadesine göre 15:08'de konuşma bitene kadar, baz raporu da öyle diyor, Nevzat evdeydi. Biz de diyoruz ki, neden bu dakikalar net bir şekilde irdelenmiyor?

### Gazal Bahtiyar'ın İfadesi ve Çifte Standart Eleştirisi

15:08:09'da Salim ile görüşürken evinde, 42 saniyelik görüşme esnasında da evinde telefon konuşması biter bitmez 15:09 da evinden çıkarsa uçarak ancak 15:10 da üst yolda parkede. O yüzden keşif önemli. O yüzden, şimdi şu mu iddia mı ediliyor ya da ona mı inanılıyor; bu görüşme ile mi Salim Nevzat'ı çağırıyor? O zaman Narin patikaya çıkmamış. Bir an diyelim ki, baz doğru. Peki o halde Gazal Bahtiyar neden tutuklanmıyor çünkü Gazal yalan söylüyor. Yalan ifadeler veriyor, ya Bahtiyar'lara uygulanan bu korumacı içgüdü bu çifte standart nedir? Sayın savcımız, mütalaasında 4 Eylül tarihindeki kamera görüntülerinden dolayı Ahmet Akgün'e karşı kasten yaralama, tehdit, suçluyu kayırma, suç delillerini yok etme ve gizleme suçundan suç duyurusunda bulunmuş. Bulunmayı biliyor sayın savcımız, hele ki Ahmet Akgün kalkıp canlı yayında her şeyi açıkça samimiyetle söylemişken. O zaman neden Gazal bahtiyar hakkında bir acaba demiyorsunuz ya! Ahmet Akgün'den dolayı yani şimdi Gazal Bahtiyar doğru söylüyorsa baz raporu çöp, eğer baz doğruysa Gazal hakkında şu an ihbarda bulunuyorum, lütfen bir zahmet tutuklansın. Baz raporunda şu an bir zahmet tutuklansın. Baz raporunda Nevzat'ın çocuğu ahıra getirdiğine ilişkin bir veri de mevcut değil. Baz raporu Nevzat'ın ifadelerini de yalanlıyor. Bambaşka bir senaryo çiziyor bize. Hani Nevzat çocuğu ahıra götürmüştü çuvala koymuştu? Ek baz raporunda 2 metre veya 1 dakika sapmadan bahsediyor. 1 dakikada ben 70 adım atıyorum, o da yaklaşık 50-55 metre. Evet ek rapordan itiraf gelmişte haberi mi yok? Daraltılmış baz analizinde en az 50 metrelik sapma olacağından bahsediyor ya. Evler zaten iç içe ve biz hala delili tartışıyoruz hala. Sayın başkan, dar alan baz çalışması ile ilgili olarak yabancı dilde yazılmış ve çeviresine ulaştığımız 4 adet yol gösterici teknik makaleyi dosyaya sunuyoruz. Hepsini okumakla vakit harcamayın diye sarı ile işaretlediğimiz yeri sarı ile işaretliyoruz. Hücresel veri baz analizi ile ilgili yerlerde özellikle bilimsel olarak neden net bir konum analizi yapılamayacağı teknik açıdan anlatıyor ve ekinde de tabloda en iyi koşullarda verebileceği en dar alan metresini söylüyor. O da 100 metre. Çok işlek bir şehirde bir çok baz istasyonu var ise telekomünikasyonculardan kaynaklanan sorunlar yoksa vs. az;

### Daraltılmış Baz Analizinin Güvenilmezliği ve Tahliye Talebi

Sağ olun teşekkürler başkanım, şimdi WiFi teknolojisi ile 50 ile 75 metre arasında sapma payı var, bluetooth teknolojisi ile 10 metre en az sapma payı var. Tüm bunlar Uzman bir Adli Bilişim şirketi tarafından yazılmış makaleler. Danimarka'dan, Amerika'dan hatalı baz çalışmasına göre mahkûmiyet kararı verip sonra düzeltilen yargı kararlarından da bahsediliyor. Yine makalelerde deniyor ki, HTS daraltılmış baz ile ilgili bazdan konum bilgisinin yorumlanabilmesi için öyle yazım falan yetmez, ciddi uzmanlık bilgisi gerekiyor. Ayrıca öncesinde özel bir adli radyo anketi dedikleri bir haritalandırılma metodu gerekiyor. Bazların olduğu bölgeye gidip yapılması gereken sürüş testi dedikleri kontrol işlemleri gerekiyor. Yani bu da sizde, mesela denemek için oraya gidiyorsunuz, telefonunuzla konuşuyorsunuz, bir kaç saat vakit geçiriyorsunuz diyelim, sonra sizin daraltılmış baz analizi bakalım aynı konumda verecek mi? 2019'da Danimarka'da 10 bin yargı kararı yanlış daraltılmış baza dayandığı için iptal edilmiş. Yani asla ve asla güvenilmeyecek bir metottur. Hele de bu kadar dar alanda iç içe olan evlerde bakıyorsak. Evet şimdi herkes dilinin ucu ile konuşuyor. Lütfen ağzımızdaki baklayı çıkaralım. Daraltılmış baz ile Ulusal Kriminal raporu bize ne söylüyor? Artık herkes katilini söylesin kör dövüşü yapmayalım. Ya katil Salim mi yoksa Enes mi? Biz katil Nevzat derken boşuna söylemiyoruz ki. Bir çok delil çıkardık sunduk ama bize ne söyleniyor? Nevzat hariç herkes katil olabilir. Mütalaada da katilin kim olduğu, çocuğun nerede öldürüldüğü söylenmiyor. Salim ile Yüksel'in yasak aşk iftirası okları Salim'e çekti. Yok prenses köpek, yok ensest ilişki deyip deyip okları Enes'e çekiyorlardı. Baz raporuna önem atfedecek isek, baz raporunu bir an olsun kabul edeceksek, o zaman baz raporu Salim'in 15:22'de Arif'in evinin içinde olduğunu söylüyor. Peki öyleyse ne anlama geliyor? Birincisi Nevzat su meselesi yüzünden Salim'i ararken evde değildi çünkü 15:10'da Arif'in evi ile Salim'in evinin parke yolundaydı. Yani Salim kendisini patikadan tepeden seslenmiyor. Nevzat ilahi ile bir işaret ile patikaya çıkıyor. O zamanda hala çocuk patikaya bile yönelmemiş patikaya. İkincisi de Salim, çocuk eve geldikten sonra eve geliyor. Salim'in eve gelişi 15:22'de oluyor. Yani ben raporun ağzındaki baklayı çıkarayım size; Yüksel ile Salim iftirası rapora göre çürütülmüş oldu. Yüksel hanıma müjdeler olsun. Arif'in evinin iki kapısı var, dış demir beyaz kapı demir tellen dışarıdan zor açılıyor, hatta o gün Hediye eve gelince kapıyı Eren kendisi açıyor. Bir de iç kahverengi kapısı var. Evde iki kapı var. 3 tane de çocuk var. Şimdi ben Enes'e ilk celse de ne sordum? Senin amcan senin annen ile bunları yapacak ve üstelik kız kardeşini vahşice öldürecek, sen bu durumda Salim'e ne tepki verirsin? Bana söylediği ne? Hepimiz duyduk. Hiçbir şey elimde olmazsa en azından mutfaktan bıçak alır onu paramparça ederim dedi. Şimdi baz raporunda biz çizilen senaryoya kısaca bakalım. Salim 14:52'de kendi ikâmetinden çıkıyor, 15:18'de dışarıda Arif'in evinin civarında. Tabi bu arada senaryoya göre çocuk patikaya çıkalı 4 dakika olmuş; Salim 15:22'de de eve giriyor. 15:22 ile 15:26 arasında mutfağın karşısındaki boş odada olduğunu söylüyor. Diğer bir durum, Nevzat'ı biz 15:40'da çocuğu dere yatağına götürürken görmedik mi? Kameralarda görmedik mi? Bakın baz raporu Nevzat için diyor ki, 16:00'da Narin Güran'ın cesedi bulunduğu yerde. Evet haklısınız, bilime inanmamak aptallıktır. Ya Avukat bey sen bilime inanmıyor musun? Ben de diyorum ki, ben bilime inanıyorum da bu raporu bilimsel zannediyorsun, senin hatan orada hemşehrim. Son olarak aynı raporda Nevzat Bahtiyar 16:35'te Narin Güran'ın cesedinin bulunduğun yerden ayrılarak Nevzat Tavşantepe'ye geliyor. Ya Arif'in tabiri ile bu Nevzo bu Nevzo o sıralarda baldızı Zinet Dalar'ın bulunduğu Gönenli tarafındaki evinde değil miydi? Biz bunları ifade ve kayıtlardan görmedik mi? Evet sayın başkan, Avrupa İnsan Hakları Mahkemesince şüpheden sanık yararlanır ilkesinin ele alındığı en önemli kararlardan birisi Tafner Avusturya kararıdır. Bu kararda özetle yerel mahkemenin temyiz mahkemelerinin sanığın yalnızca polisin soruşturma raporu ile mahkûm edildiğine, mahkemenin polisin soruşturma raporunda belirttiği şüpheli hususlara dayanarak karar verdiğine, mahkûmiyete dayanarak dayanak olarak gösterilen delillerin kesin ve tek bir sonuç olarak sanığın suçluluğunu oluşturamadığına, bunlara rağmen bu şekilde bir karar verilmesinin yargı makamlarının sanığın suçluluğu bakımından ön yargılı oldukları izlenimi verdiğine, bu şekilde sözleşmenin 6. maddesinin 2. fıkrasını ihlal ettiğine yer vermiştir. Şimdi olayımızda Jandarma tutanaklarını düşünecek olursak benzerliği hemen anlayabilirsiniz. Sayın başkan, sabrınız için teşekkür ediyorum. Bizim müvekkil ile ilgili son olarak sizden istirhamım; müvekkilimizin tahliyesini, neticesinden beraatını ancak bunu yapamıyorsanız da müvekkilim hakkında vereceğiniz karar en azından ev hapsi verilmesini, bu mağduriyetin giderilmesini sayın mahkemeden sayın heyetinizden istirham ediyorum. Sizlere çok teşekkür ediyorum.
